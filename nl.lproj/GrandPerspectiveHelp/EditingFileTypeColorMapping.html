<html>
<head>
<meta http-equiv="Content-Type" content="text/html; charset=iso-8859-1">
<title>De kleuring naar Bestandstype aanpassen</title>
<link href="HelpStyle.css" rel="stylesheet" media="all">
<meta name="description" content="Legt uit hoe u de kleuring naar Bestandstype aan kan passen.">
<meta name="keywords" content="bestandstype, volgorde, kleur, kleuring, wijzigen, aanpassen">
</head>
<body>

<div id="caticon">
<img src="images/GrandPerspectiveIcon32.png" alt="GrandPerspective icon" height="32" width="32">
</div>
<div id="pagetitle">
<h1>De kleuring naar Bestandstype aanpassen</h1>
</div>

<p>
U kunt de toekenning van kleuren aan bestandstypes (wanneer kleuring naar "Bestandstype" gekozen is in het <a href="ViewDisplayPanel.html">Weergave tabblad</a>) beïnvloeden door de Bestandstype rangschikking, toegankelijk via het GrandPerspective menu, aan te passen.
U doet dit door de volgorde van de <a href="FileTypes.html">bestandstypes</a> te wijzigen.
De kleur van ieder bestand wordt bepaalt door het eerste bestandstype in de lijst waar het bestand aan voldoet.
De volgorde van de bestandstypen is van invloed om twee redenen:

<ul>

<li>Veel bestanden voldoen aan meer dan één bestandstype: een specifiek type en één of meer algemenere types.
De volgorde bepaalt daarom welke van deze bestandstypes voor de toekenning van de kleur zorgt.
Bijvoorbeeld, wanneer het <tt>public.jpeg</tt> bestandstype <em>onder</em> het meer algemene <tt>public.image</tt> bestandstype staat, dan krijgen JPEG afbeeldingen dezelfde kleur toegekend als andere afbeeldingen.
Staat daarentegen het <tt>public.jpeg</tt> bestandstype <em>boven</em> het <tt>public.image</tt> bestandstype, dan zullen JPEG afbeeldingen een andere kleur toegekend krijgen dan afbeeldingen van een ander type.
<!-- (er vanuit gaande dat er geen andere algemene bestandstypen boven <tt>public.jpeg</tt> staan waaraan  <tt>public.jpeg</tt> ook voldoet) -->
</li>

<li>Het aantal beschikbare kleuren is typisch kleiner dan het aantal bestandstypes.
Het is daarom niet altijd mogelijk om aan ieder bestandstype een afzonderlijke kleur toe te kennen.
In dat geval zullen enkel types bovenin de lijst een eigen kleur toegekend krijgen.
Bestandstypes lager in de lijst krijgen dan allen de laatste kleur in het palet toegekend.
</li>

</ul> 
</p>

<p>
Wanneer een bestandstype onder een (meer algemeen) bestandstype staat waar het ook aan voldoet, dan is het "verborgen" omdat het niet gebruikt zal worden voor de kleuring
(het meer algemene bestandstype zal altijd toegekend worden aan elk bestand dat ook aan het meer specifieke type voldoet).
Verborgen bestandstypen worden weergegeven in licht grijs.
</p>

<p>
De <b>Onthul</b> knop "onthult" een verborgen bestandstype door het boven alle meer algemene bestandstypen te plaatsen waar het aan voldoet.
Als gevolg zal het bestandstype actief gebruikt worden voor de kleuring.
Op soortgelijke wijze verplaatst de <b>Verberg</b> knop een actief bestandstype onder een bestandstype waaraan het voldoet (of mocht zo'n type niet bestaan, gewoon onderaan de lijst).
Het verbergen van een bestandstype op deze manier zorgt ervoor dat het niet meer gebruikt wordt voor het toekennen van een kleur.
</p>

<p>
De <b>Plaats bovenaan</b> en <b>Plaats onderaan</b> knoppen kunnen respectievelijk gebruikt worden om een bestandstype bovenaan of onderaan de lijst de plaatsen.
De <b>Plekje omhoog</b> en <b>Plekje omlaag</b> knoppen kunnen gebruikt worden om een bestandstype één plekje omhoog of omlaag te bewegen.
Daarnaast is het ook mogelijk via "Drag and Drop" de volgorde van bestandstypes in de lijst te wijzigen.
</p>

</body>
</html>
