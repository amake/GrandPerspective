<html>
<head>
<meta http-equiv="Content-Type" content="text/html; charset=iso-8859-1">
<title>Bepalen waaruit overige gebruikte ruimte bestaat</title>
<link href="HelpStyle.css" rel="stylesheet" media="all">
<meta name="description" content="Bepalen waaruit overige gebruikte ruimte bestaat">
<meta name="keywords" content="hoe, bepalen, overige gebruikte ruimte">
</head>
<body>

<div id="caticon">
<img src="images/GrandPerspectiveIcon32.png" alt="GrandPerspective icon" height="32" width="32">
</div>
<div id="pagetitle">
<h1>Bepalen waaruit overige gebruikte ruimte bestaat</h1>
</div>

<p>
Alle gebruikte ruimte van een opslagmedium die niet ingelezen is, wordt als <a href="ViewInfoPanel.html">overige gebruikte ruimte</a> gerapporteerd.
Kort samengevat, het is onduidelijk wat deze ruimte inneemt.
Dus wanneer de grootte van de overige gebruikte ruimte omvangrijk is en u wilt weten waar deze uit bestaat, dan moet u meer van het opslagmedium inlezen.
Specifieker gezegd:

<ul>
<li>Lees het gehele opslagmedium in, in plaats van één enkele map</li>
<li>Gebruik de <a href="FileSizes.html">fysische bestandsgrootte maat</a></li>
<li>Gebruik geen <a href="MasksAndFilters.html">filter</a>, d.w.z. gebruik niet de optie <b>Map inlezen met filter</b></li>
<li>Draai GrandPerspective met voldoende lees-rechten</li>
</ul>
</p>

<h2>Draai GrandPerspective met voldoende lees-rechten</h2>

<p>
Start GrandPerspective als een gebruiker met Beheerder rechten.
U kunt in het "Gebruikers en groepen" Systeemvoorkeuren paneel zien welke gebruikers Beheerder rechten hebben.
Log in als gebruiker met Beheerder rechten en start GrandPerspective zoals gebruikelijk.
</p>

<p>
Als dit nog steeds teveel overige gebruikte ruimte oplevert, dan kunt u proberen de applicatie als rootgebruiker te draaien.
Let wel, dit wordt in het algemeen afgeraden.
De applicatie is niet specifiek ontworpen om met rootgebruiker rechten te draaien.
Het lijkt echter te werken, maar het is op eigen risico.
Wees vooral erg voorzichtig wanneer u bestanden verwijdert.
Genoeg disclaimers, hier volgt hoe u de applicatie als rootgebruiker kan draaien.
Ga binnen een Terminal scherm naar de map waar de applicatie zich bevindt en geef het volgende commando:
<br><br>
<tt>sudo /bin/launchctl asuser 0 GrandPerspective.app/Contents/MacOS/GrandPerspective</tt>
</p>

<h2>Als niks lijkt te helpen</h2>

<p>
Als u al het bovenstaande geprobeerd heeft en GrandPerspective desondanks nog veel overige gebruikte ruimte rapporteert, kunt u het volgende nog proberen.
U kunt als rootgebruiker het <tt>du</tt> commando uitvoeren:
<br><br>
<tt>sudo du -xhd1 /</tt>
<br><br>
Hier zorgt <tt>-x</tt> ervoor dat enkel het huidige opslagmedium ingelezen wordt,
<tt>-h</tt> zorgt voor een vriendelijk rapportage van het ruimtegebruik, en
<tt>-d1</tt> zorgt dat slechts één nivo diep gerapporteerd wordt.
</p>

</body>
</html>
