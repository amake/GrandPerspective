<html>
<head>
<meta http-equiv="Content-Type" content="text/html; charset=x-mac-roman">
<title>Bestandsgrootte maten</title>
<link href="HelpStyle.css" rel="stylesheet" media="all">
<meta name="description" content="Beschrijft de bestandsgrootte maten die ondersteund worden en legt uit hoe deze gekozen kunnen worden.">
<meta name="keywords" content="bestand, grootte, maat, intrinsiek, fysisch, eenheid, binair, decimaal">
</head>
<body>

<div id="caticon">
<img src="images/GrandPerspectiveIcon32.png" alt="GrandPerspective icoon" height="32" width="32">
</div>
<div id="pagetitle">
<h1>Bestandsgroottes</h1>
</div>

<p>
De grootte van elke rechthoek in een <a href="Views.html">overzicht venster</a> is evenredig met de grootte van het bestand dat het vertegenwoordigd.
U kunt de bestandsgrootte maat en het eenheidssysteem dat gebruikt wordt veranderen via de GrandPerspective <a href="Preferences.html">Voorkeuren</a>.
</p>

<h2>Bestandsgrootte maten</h2>

<p>
GrandPerspective ondersteunt twee verschillende bestandsgrootte maten:

<ul>
<li><b>Intrinsiek</b>,
deze maat is gebaseerd op de grootte van de inhoud van een bestand. 
De intrinsieke grootte van een tekstbestand is bijvoorbeeld gelijk aan het aantal tekens (inclusief spaties en regelonderbrekingen) die het bevat.</li>

<li><b>Fysisch</b>,
deze maat is gebaseerd op de ruimte die een bestand inneemt op schijf. 
De fysische grootte van een bestand kan hetzelfde zijn als de intrinsieke grootte, maar is typisch iets groter. Dit wordt veroorzaakt door de manier waarop een schijf ingericht is.
Een bestand met een intrinsieke grootte van tien bytes kan bijvoorbeeld, afhankelijk van het soort bestandssysteem, een fysische grootte hebben van 1024 bytes.
<br><br>
Het is ook mogelijk dat de fysische grootte <em>kleiner</em> is dan de intrinsieke grootte.
Dit kan het geval zijn voor:
<ul>
<li>
<b>Bestanden die zijn opgeslagen met behulp van HFS+ compressie</b>.
In dit geval kunnen kleine bestanden zelfs een fysische grootte van <em>nul bytes</em> hebben.
Dit gebeurt wanneer de gehele inhoud opgeslagen kan worden als deel van de metadata van het bestand.
Zo'n bestand is dan onzichtbaar in het <a href="Views.html">overzicht venster</a>.
</li>
<li>
<b>Sparse-bestanden binnen het APFS bestandssysteem</b>.
Sparse-bestanden worden gebruikt om efficient data met veel lege blokken op te slaan.
Een typische toepassing is een bestandsvolume voor een Virtuele Machine of een Docker container.
De logische grootte van zo'n volume kan erg groot zijn, maar weinig opslagruimte in gebruik nemen wanneer het betreffende volume grotendeels leeg is.
</li>
<li>
<b>Online-only Dropbox bestanden</b>
Deze bestanden maken onderdeel uit van de Dropbox Smart Synch functionaliteit.
Ze zijn beschikbaar binnen de Dropbox map op uw computer maar de inhoud is online opgeslagen.
Deze bestanden nemen daardoor minder ruimte in op uw schijf dan hun intrinsieke grootte.
</li>
</ul>
</li>
</ul>

<p>
Welke type bestandsgrootte u kiest is deels een kwestie van smaak en hangt ook af van de situatie.
De fysische grootte geeft het beste aan hoeveel ruimte beschikbaar komt wanneer u een bestand verwijdert maar legt ook meer implementatie details van het bestandssysteem bloot.
De gerapporteerde bestandsgroottes verschillen het meeste voor kleine bestanden,  bestanden die opgeslagen zijn met behulp van HFS+ compressie, sparse-bestanden, en online-only Dropbox bestanden.
</p>

<h2>Bestandsgrootte eenheidssystemen</h2>

<p>
Voor het rapporteren van bestandsgroottes gebruikt GrandPerspective een van de volgende eenheidssystemen:

<ul>
<li><b>Binair</b>,
in dit geval bevat een kilobyte 2<sup>10</sup>=1024 bytes.
Een megabyte bevat vervolgens 2<sup>20</sup> bytes, enzovoort.</li>

<li><b>Decimaal</b>,
in dit geval bevat een kilobyte 10<sup>3</sup>=1000 bytes.
Een megabyte bevat vervolgens een miljoen bytes, enzovoort.</li>
</ul>
</p>

<h2>Zie ook</h2>

<p>
<ul>
<li><a href="HowToExplainSizeDifferences.html">Verklaringen voor verschillen in groottes gerapporteerd door GrandPerspective ten opzichte van andere bronnen</a></li>
</ul>
</p>

</body>
</html>
