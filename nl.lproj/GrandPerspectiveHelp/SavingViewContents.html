<html>
<head>
<meta http-equiv="Content-Type" content="text/html; charset=iso-8859-1">
<title>Saving view data</title>
<link href="HelpStyle.css" rel="stylesheet" media="all">
<meta name="description" content="Legt uit hoe data die getoond wordt in een venster opgeslagen kan worden.">
<meta name="keywords" content="venster, opslaan, laden, beeld, afbeelding, plaatje, data">
</head>
<body>

<div id="caticon">
<img src="images/GrandPerspectiveIcon32.png" alt="GrandPerspective icon" height="32" width="32">
</div>
<div id="pagetitle">
<h1>Opslaan van ingelezen data</h1>
</div>

<p>
Er zijn twee manieren waarop u data die getoond wordt in <a href="Views.html">vensters</a> op kunt slaan. 
Beide zijn toegankelijk via het "Archief" menu:

<ul>
<li>
<p>
Via <b>Ingelezen data opslaan</b> kunt u alle data in een venster opslaan naar een XML bestand.
Het doet er niet toe welke map getoond wordt in het venster.
Alle bestanden &#151;ook degenen die momenteel niet worden getoond in het venster&#151; worden opgeslagen.
Echter, wanneer een <a href="MasksAndFilters.html">filter</a> gebruikt is om het venster te creëren, dan zullen bestanden die uitgefilterd zijn niet worden opgeslagen.
Commentaar dat u intypt in het tekst venster van het <a href="ViewInfoPanel.html">Info paneel</a> wordt ook opgeslagen.
Dit kunt u gebruiken om extra informatie aan de ingelezen data toe te voegen.
</p>
<p>
De opgeslagen data kan op ieder later moment weer ingeladen in <a href="CreatingViews.html">een nieuw venster</a> door middel van de opdracht <b>Ingelezen data laden</b>.
Opslaan en laden van data kan nuttig zijn voor verschillende redenen, waaronder de volgende:
  <ul>
  <li>
  U kan de oude inhoud van een map <a href="NavigatingViews.html">bekijken en navigeren</a> nadat de inhoud van deze map gewijzigd is.
  Het vergelijken van de oude inhoud van een map met de huidige inhoud kan bijvoorbeeld nuttig zijn om uit te vinden waarom uw vrije schijfruimte plotseling verdwenen is.
  Merk op dat wanneer u Time Machine gebruikt u de oude inhoud van folders ook kan bekijken door het <a href="HowToAnalyseTimeMachineBackups.html">inlezen van oude Time Machine reservekopieën</a>,
  </li>
  <li>
  U kunt de inhoud van uw harde schijf met GrandPerspective bekijken vanaf een andere computer.
  </li>
  <li>
  Het laden van ingelezen data is sneller dan het opnieuw inlezen van de map.
  </li>
  <li>
  Ervaren gebruikers kunnen de data eventueel bewerken en analyseren door middel van scripts en andere software.
  </li>
  </ul>
</p>

<p>
<em>Let op: Wanneer u ingeladen data bekijkt moet u extra voorzichtig zijn met het gebruik van de <b>Verwijder</b> opdracht.
Bestanden en mappen die u selecteert om te verwijderen kunnen namelijk ondertussen een andere inhoud hebben dan de ingeladen data suggereert;
mappen kunnen bijvoorbeeld meer bestanden bevatten en bestanden kunnen ook (in grootte) veranderd zijn. 
</em>
</p>
</li>

<li>
<p>
De <b>Afbeelding van venster opslaan</b> opdracht kan gebruikt worden om een PNG plaatje van het venster te maken.
De afbeelding zal getekend worden met de <a href="ViewDisplayPanel.html">Beeld</a> instellingen van het venster en zal dezelfde map bevatten.
De afbeelding is een statische representatie van de data in het venster;
het kan niet meer ingeladen worden in GrandPerspective.
U kunt de afbeelding echter gebruiken om uw blog te versieren, u kunt het emailen naar vrienden, of u kunt het inlijsten en aan uw muur hangen :-).
</p>
</li>

</ul>
</p>

</body>
</html>
