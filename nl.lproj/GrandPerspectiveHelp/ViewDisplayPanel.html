<html>
<head>
<meta http-equiv="Content-Type" content="text/html; charset=x-mac-roman">
<title>Het Weergave paneel van het overzicht venster</title>
<link href="HelpStyle.css" rel="stylesheet" media="all">
<meta name="description" content="Beschrijft het Weergave paneel van het overzicht venster en legt uit hoe u de weergave in het venster kunt veranderen.">
<meta name="keywords" content="GrandPerspective, venster, lade, beeld, paneel, kleur, palet, kleuring, extensie, nivo, masker, opslagmedium" >
</head>
<body>

<div id="caticon">
<img src="images/GrandPerspectiveIcon32.png" alt="GrandPerspective icoon" height="32" width="32">
</div>
<div id="pagetitle">
<h1>Het Weergave paneel van het overzicht venster</h1>
</div>

<p>
Via het Weergave paneel in de <a href="ViewDrawer.html">lade van het overzicht venster</a> kunt u de weergave in het <a href="Views.html">overzicht venster</a> veranderen.
U kunt kiezen om bestanden te kleuren naar:

<ul>

<li>
<b>Aanmaak</b>: 
De kleur van bestanden is gebaseerd op de tijd waarop ze gemaakt zijn.
</li>

<li>
<b>Bestandstype</b>:
Het <a href="FileTypes.html">bestandstype</a> van een bestand bepaalt de kleur.
U kunt bepalen welke bestandstypes een unieke kleur toegewezen krijgen door <a href="EditingFileTypeColorMapping.html">de volgorde van bestandstypes te wijzigen</a>.
</li>

<li>
<b>Buitenste map</b>:
De eerste map in het pad naar een bestand, gezien t.o.v. de map die momenteel in het venster getoond wordt, bepaalt de kleur.
Alle bestanden in dezelfde "buitenste map" hebben dezelfde kleur.
</li>

<li>
<b>Extensie</b>: 
Alle bestanden met dezelfde extensie hebben dezelfde kleur.
</li> 

<li>
<b>Laatste gebruik</b>: 
De kleur van bestanden is gebaseerd op de tijd waarop ze voor het laatst gebruikt zijn.
</li>

<li>
<b>Laatste wijziging</b>: 
De kleur van bestanden is gebaseerd op de tijd waarop ze voor het laatst gewijzigd zijn.
</li>

<li>
<b>Map</b>: 
Alle bestanden in dezelfde map hebben dezelfde kleur.
</li> 

<li>
<b>Naam</b>: 
Alle bestanden met dezelfde naam hebben dezelfde kleur.
</li>

<li>
<b>Niets</b>:
Alle bestanden hebben dezelfde kleur.
</li>

<li>
<b>Nivo</b>: 
Het aantal mappen in het pad naar een bestand, gezien t.o.v. de map die momenteel in het venster getoond wordt, bepaalt de kleur. 
Alle bestanden op hetzelfde "nivo" hebben dezelfde kleur.
</li>

</ul>
</p>

<p>
Daarnaast kunt u uit meerdere kleuren paletten kiezen. 
Deze keuze is voornamelijk een kwestie van smaak.
Het aantal kleuren per palet varieert echter wel, wat van invloed is op de kleuring.
De kleuren van het actieve palet worden getoond.
Wanneer een kleuring gebruikt wordt waarbij er voor iedere kleur een betekenisvolle interpretatie is, dan wordt naast iedere kleur een beschrijving getoond. 
</p>

<p>
U kunt ook een <a href="MasksAndFilters.html">masker</a> instellen.
Wanneer een masker actief is, worden enkel bepaalde bestanden getoond in het venster. 
Gemaskeerde bestanden worden niet getoond maar nemen nog wel ruimte in. 
Een masker kan nuttig zijn om snel bepaalde (soorten) bestanden te herkennen, en kan ook handig zijn als eerste stap voordat u een <a href="MasksAndFilters.html">filter</a> gaat gebruiken. 
</p>

<p>
Standaard toont het overzicht venster enkel de bestanden die ingelezen zijn.
U kunt er echter voor kiezen om het gehele opslagmedium te tonen.
Wanneer deze instelling is gekozen zal ook de beschikbare ruimte en de overige gebruikte ruimte getoond worden.
Let wel, indien de totale grootte van de ingelezen bestanden klein is in vergelijking tot de grootte van het opslagmedium dan zal het getoonde beeld niet erg interessant zijn.
In dit geval kunt u beter de "Toon gehele opslagmedium" instelling weer uitzetten.
Of u zou er voor kunnen kiezen om het opslagmedium in te lezen vanaf de buitenste map, indien dit al niet gebeurd was.
</p>

<p>
U kunt instellen of de inhoud van pakketten getoond moet worden.
Als de pakketinhoud niet getoond wordt zal ieder pakket als een bestand worden weergegeven.
Nadat u "Toon pakketinhoud" geactiveerd heeft, worden allen bestanden binnen pakketten afzonderlijk getoond.
</p>

</body>
</html>

